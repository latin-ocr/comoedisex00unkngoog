58 vicron ns coMOEmA.

viri foeminaeque ad explendum chori numerum adhiberentur (quod
fecisse dicitur primus omnium Tyrtaeus) mares dimidium excede·-
bant. Si pueri, tum foeminis illorum major numerus erat. Sin
autem viri tantum, juvenes scilicet ac seneS, identidem po’etee ma-
jores tredecim, minoribus undecim admiscebant, utpote quorum de
nomine chorus appellaretur. Quilibet autem ex his chorus in qua‘-
tuor (ut aiunt) ἓυγὰ dividebatur, quorum singula sex continerent
saltatores, Comicus, inquam, hoc pacto chorus apparabatur.
Nam, sicut AEschylus canit, quinque tantum et decem in Tragoedia
’ constabat. Interdumque dimidiato numero (sicuti Pollux ait)
semichorum induci facile admodum est videre. Idem attamen
scribit in Veteri Tragoedia chorum saltatores habuisse quinqua-
ginta: verum, quoniam AEschylus totidem Eumenidas induxisset,
quae totum pree multitudine theatrum consternassent, cohibente
lege ad pauciores esse deventum. Arbitror etiam in Comoedia
cum Donato longe plures ab initio fuisse cantoreS‚ quoniam (u't
Aristoteles in Naturali' quadam sentit Quaestione) multi facilius
servare numeros possunt. Cum igitur post fabulae prologum esset
orchestram ingressurus, si rusticis constaret, a dextro latere solebat
emitti: sin autem urbanis, a sinistra parte prodibat, quadrataque
forma consistens recedentes histriones observabat. Deinde con·-
versusaead spectatores, quorsumcumque septies theatrum intuebatur,
totidemque cantilenas moderato gestu pronuntiabat: quod omne
παράβασις ab Aristophane pluribus in locis nuncupatur. Prima
⁴igitur cantilena statim ab histrionum discessu prolata· κορωνὶς com-
muni nomine dicitur. Nam, quicquid persona quapiam recedente
cantatur, grammatici Comicos exponentes κορωνίδα solent appel-
lare. Κομμάτιον vero proprie dieitur, quatenus de choro amputata
recisaque particula videtur: id a quibusdam εἷσθεσις χοροῦ nomi-
natur. Secunda, παράβασις, uon secus ac tota saltatio dicitur:
quoniam illinc, ubi constiterat choruS, populum versus incedit:
sive ἀνάπαιστος, ‘eo quod frequenter hujuscemodi cantus anapaestos
usurparet. Tertia πνῖγος, aut μακρὸν, cantilena scilicet (ut Pollux
ait) una spiritus contentione prolata, quse tria sejunguntur ab in·
vicem, cum alterum alteri nullam habeat rationem. Quae vero
sequuntur, inter se quadam sunt ratione conjuncta, videlicet
στροφὴ vel ᾠδὴ, sive μέλος, ἐπίῤῥημα, ἀντίστροφος vel ἀντῳδὴ, et
·ἀντεπίῤῥημα, quod loco septimo cantabatur, στροφὴ enim sive ἀντί-
στροφος membris et carminum genere quadrat. Rursus ἐπίῤῥημα

