nu 'rnnmwrm 261

Sidonius Apollinar. Carm. XX.

Quid vos eloquii canam Latini,
Arpinas, Patavine, Mantuane,

Et te, comica qui doceS, Terenti,

Et te, tempore qui satus severo,
Graios, Plaute, sales lepore transis?

Rufinus Grammaticus Antiochensis· “

Agnovit metrum servatque Terentius artem ;
Nam prologos trimetro didicit componere versu,
*Scenarumque actus primos pede claudit eodem.

Servius in illud, lib. 1. AEneid. ‘ Talibus incusat.’

Sciendum est Terentium, propter solam proprietatem ‚⁴

omnibus Cornicis esse praepositum3 quibus est, quantum
ad cetera spectat, inferior.

f Fl. Sosipater Charisius, lib. 11.

Ἤδη, ut ait Varro de Latino Sermone, lib. v. nulli alii
servare convenit quam Titinnio et Terentio. Πάθη vero
Trabea, inquit, et Attilius et Caecilius facile moverant.

Isidor. Origin. lib. 1. cap. 39.

Fabulas poetae quasdam delectandi causa finxerunt, .
quasdam ad naturas rerum, nonnullas ad mores hominum
interpretati sunt. Delectandi causa fictam, ut eaS, quas
vulgo dicunt, vel quas Plautus et Terentius composuerunt.

1 Ex antiquo cod. ms. in Bibliotheca Regis Gall.

Natus in excelsis tectis Carthaginis altae
Romanis ducibus bellica praeda fui.
Descripsi mores hominum, juvenumque, senumque,
· Qualiter et servi decipiant dominos:
Quid meretrix, quid leno dolis confingat avarus3
Haec quicumque legit, sic, puto, cautus erit.

