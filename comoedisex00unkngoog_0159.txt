nr. coranus nlmnnsloMBUS. 149

labne postrema breves sunt. Aut quae est illa explicatio? quasi
cum dicas: Homini interdum pes deest, quoties integro semi-
homine, alteri semihomini pes deest. At vero quis nescit tetra-
metros‚ nou e duobus dimetriS, sed ex quatuor dimensionibus
constare? si quis vel partium consideret rationem, quarum singulis
aequale jus sit in versu: vel originem ipsam intueatur. Neque
enim Boistus ille, aliusve quispiam, dimetro dimetrum aptavit:
sed trimetrum, quem tum longissimum invenerat, monometrum
addidit. Praeterea quis, hoc audiens, non putet esse nefas caesu-
ram faeere in quinto pede? si quidem ex duobus dimetris tetrame-
trum est consarcinandum. Quid quod idem abusus est dimetri
trimetrique appellatione? nam imprudenter versum illum ex Andria
iambicum pentametrum dixit esse: ‘ Hocciue credibile est aut me-
morabile 2’ qui esset trimeter brachycatalecticus. Neque enim
idem esse μέτρον, et pedem, supra diximus: sed μέτρον capere
motor-ios pedes duos: quare, si pentametrum iambicum exigas et
a Graeco poeta, et a Latino, tanto altero majorem ostendat: quem
errorem etiam in illo continuavit: ‘ Novi rem omnem: sed est
Simo intus? est.' Ergo nihil mirum sit, qui motoriis pedibus
auferat sua jura, ad statarios immerito transferre. Illum enim
versum efondria: ⁴ Ut malis gaudeant, atque ex incommodis :⁹
ausus est creticum dimetrum nominare : qui tamen pes, curn non
solum syllabarum numero, sed etiam temporum quantitate prolix-
ior, quam spondaeus sit: quare solus unam dimensionem non
expleat, si spondoeus implet? Eum tamen secutus Rivius, parem
erroris admisit proportionem. Siquidem trochaicis auapoestum
interseri nonnunquam scripsit causa celeritatis: quod dictum cum
illo superiore maxime convenit: idem namque sentiunt: cum
ille creticum ad iambum, hic anapaestum referat ad trochaeum.
At qui pes ita esset quatuor praeditus temporibus, ut duo simul
unam syllabam efficerent plenam ponderis et gravitatis, non potuit
inter cursores illos annumerari: praesertim cum iambo similior
esset anapaestus quam trochaeo ε uterque euim a brevibus incipit,
in longam desinit. Quanto enim gravior est iambus trochae0, tauto
est anapaestus dactyle. Quare non levi de causa factum est,
ut gravissimi po'e'matis gravissima pars chorus ad gravissimi
pedis majestatem sese conferret, scilicet anapaestum. Quid
quod ille nullam posuit rationem, propter quam trochaeus esset
iambo volubilior? At vero et nomen Graecum excitabat nos, et
suberat ratio. Nam, qui et Syllabarum numere, et temporum

