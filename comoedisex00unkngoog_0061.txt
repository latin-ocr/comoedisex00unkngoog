moron nn coMOEmA. 51

Attamen egregium nihil undique, et undique tersum est.
Nam, quod miraris, ridet id alter opus.

Eun-unus ego libellum de triplici Comoediarum sectione, Trivi-
sanorum decus, Andrea‚ tibi, quanquam praetextam, munus dicare
decrevi. Non equidem⁸ admiratione bonorum corporis aut fortunae,
qua merito Venetiis et in adeo excellenti familia veneraremur: sed
quoniam ingenio te singulari adolescentem multis jampridem in-
diciis ipse cognoveram. Etenim vere, quod de se* jactabat Her-
mogenes, aetatem virtutibus, haud indole· praevenisti. Quocirca
nemini videatur alienum, si, quod ab ingenio proficiscitur, ingenio
praestanti adolescentulo nuncupatur. Ceterum arbitror me meis,
quotquot potuerunt intendi, viribus consecuturum, ne amplius quid
novum aut vetus, quidve medium, et curin Comoedia dicatur, ullus
ignoret. Quod hactenus vel omissum a Latinis, vel abolitum ve-
tustate, saecula nostra desiderarunt. Multa quidem egregie Do-
natus, multa Diomedes, et adeo bonis auspiciis protulerunt, ut ea
grammatici passim in sua transcribant: sed tamen huc illa parum
videntur, immo nihil pertinere. Quaedam igitur a Graecis auctori-
bus et Latinis haudquaquam nominatim pertractata, verum obiter
disserta collegimus: quaedam ipsi, collatis inter se multis, elicienda
ac breviter curavimus annotanda, quae tibi pauca parvus ego de-
vovi, perinde atque suam Virgilianus ille Micondianae Venationem.
Fatemur enim et eorum, quae nos minime praeterierint, subticuisse
complura. Jam itaque nostram hactenus obligatam fidem absol-
vamus. Comoediae nomen a Daemone Como religiose admodum
arbitramur esse deductum, quoniam et comessari de nomine dictum
Philostratus affirmat, cujus scilicet numinis dexteritate quaelibet
hominibus fausta comessatio daretur. Quid autem sit comessari,
Philostratus imagine Comi facilius tibi, quam ego possim, demon-
strabit, ubi fingit eum fervescente mero supinum dormitare, facie-
que prae nimio potu scintillante, rhonchos ab imo pectore stertere
deducentem. Utriusque vero sexus homines, id quod ipse desi-
derat, gregatim vestibus permutatis, plausuque concinno, quo
maxime possunt genio indulgere. Quod ipsum in hac urbe saepius
vidisti, cum mimariae (ut aiunt) saltationes hybernis noctibus de-
bacchantur,·quae teste Polluce κόρδακες appellari consuerunt. Noli
igitur eos audire, qui comessari dictum putant ab esu, quoniam s
simplici necessario scriberetur, nec secus eruditi veterum codices
haberent. Nam Graecum illud κωμάέω, quemadmodum z literae

