122 nunnus

Nec in bicipiti somniasse Parnasso.
De metris comicis:
Tetrametros trimetrosquc capit Comoedia versus.
Tetrametrum primus fertur posuisse Boiscus,
Creticon Archilochus trimetro superaddidit ingens,
Amphibrachum trimetro Hipponax supponit iambo.
‚Fulserat hac Plautus, pulcherque Terentius arte.
Terentianus de iambis Fabularum sic dicit. κ
Culpatur autem versus in TragoediiS,
Et rarus intrat ex iambis omnibus,
Ut ille contra qui secundo et talibus
Spondaeon, aut quem comparem receperit:
Sed qui pedestres fabulas socco premunt,
¹ Ut quoe loquuntur sumta de vita putes,
Vitiant iambum tractibus spondaicis,
Et in secundo, et in ceteris aeque locis.
Fidemque fictis dum procurant fabulis,
In metra peccant arte, non inscitia,
Ne sint sonora verba consuetudinis,
=Paulumque rursus a solutis differant.
Mage ista nostri ε nam fere Graecis tenax
Cura est iambi, vel novellis comicia,
Vel qui in vetusta praecluent Comoedia.
Aristophanis ingens emicat solertia,
Qui saepe metris multiformibus novus
Archilochon arte est aemulatus musica.

Sisenna in Commentario Poenuli Plautinae Fabulae sic: Haloni-
um Poeni dicunt Deum, et producenda syllaba metri gratia exigit
iambuS. ’

Scaurus' in commentario Plauti in Pseudulo dicit. Malai διαί-
ρεσις metri causa. scaurus in eadem Fabula sict Nunc iam3 jam
divisit in duas syllabas metri causa.

Sisenna in Rudente sic : Fuit extenta prima syllaba metri causa:
et postea sic· Habiliore metro usus est, ut solet in mulierum
oratione. Postea sic: Latronem producit metri causa. ·

Idem Sisenna in Amphytrione sic: His quatuor generibus
quintum accedit, de genere versuum qui non sunt uniusmodi.

Idem Sisenna m Captivis sic: Hic ornatu S literam metri causa

amisit.

